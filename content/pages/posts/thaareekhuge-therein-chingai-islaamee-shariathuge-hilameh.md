---
title: lorem-ipsum
date: '2021-04-22'
thumb_img_alt: lorem-ipsum
excerpt: lorem-ipsum
hide_header: false
seo:
  title: ''
  description: ''
  robots: []
  extra: []
  type: stackbit_page_meta
layout: post
---
ޗައިނާގެ މުސްލިމުންގެ ތާރީޚާއި ބެހޭ ސައްހަ މައުލޫމާތު ހޯދުމަކީ އިންޓަނެޓު މެދުވެރިކޮށް، އަދި އެނޫންގޮަތަކަށްވިޔަސް ކުރަން އެހާ ފަސޭހަ ކަމެއް ނޫނެވެ. ޗައިނާގެ ތެރެއަށް މުސްލިމުން އާބާދުވިގޮތުގެ ވާހަކަތައް މެދުއިރުމަތީގައި ތިބި މުސްލިމު އިލްމުވެރިންނާއި ވިޔަފާރިވެރިންގެ ފަރާތުން އަހަރުމެންނާއި ހަމަޔަށް ފޯރިކަމުގައިވިނަަމަވެސް، ޗައިނާގެ އެތެރޭގައި މުސްލިމުން ދިރިއުޅެމުންދިޔަ ގޮތާ މެދު އެހާގިނަ ތަފްސީލީ ލިޔުންތަކެއް ޢަރަބި ފޮތްތަކުން ފެންނާކަށް ނެތެވެ. ފަހަރެއްގައި މީގެ ގިނަ މަޢުލޫމާތު މޮންގޮލް ލަޝްކަރު ބަޣްދާދްއަށް ހަމާލާދީ ބަޣްދާދުގެ ބޮޑު މަކްތަބާ ހުޅުޖަހާ އަންދާލި ހާދިސާގައި ގެއްލިފައި ހުރެދާނެއެވެ. ހަމައެފަދައިން އިނގިރޭސީ ފޮތްތަކާއި ތާރީޚުގައިވެސް މިމައުލޫމާތު ހޯދަން ވަރަށް އުދަނގުލެވެ.



މިއީ 2 ސަބަބަށްޓަކައި ހުރެއެވެ. އެއްވަނަ ސަބަބަކީ ޗައިނާމީހުންގެ ސަގާފަތާއި އާދަކާދައިގެ ގޮތުން. އެމީހުންނަކީ އަމިއްލަ ޒަމާންވީ ދިގު ތާރީޚެއް އޮންނަ ބައެއް. އަދި އަބަދުވެސް އެމީހުންނަކީ ބޭރު ދުނިޔެއާއި އެކަހެރިކޮށް އުޅެފައިވާ ބައެއް. ޗައިނާގައި ތިބި ޣައިރު މުސްލިމުން އިސްލާމް ވުމަށް ފަހުގައިވެސް މި އާދަކާދަތައް ދެމެހެއްޓި. ހައްޖުގެ އަޅުކަމާއި އެނޫންވެސް ކަންކަމުގައި ޗައިނާއިން ބޭރުވިކަމުގައިވިޔަސް އެމީހުންނަކީ ގިނައިން ޗައިނާގައި އުޅުނު ބައެއް.
ދެވަނަ ސަބަބަކީ، އެ ސަރަހަށްދުގެ ކަންތައް ހުރި ގޮތުންނެވެ. އެހެނީ އެއީ ގިނަ ހަނގުރާމަތަކެއް ދެކިފައިވާ ހަލަބޮލި ސަރަހަށްދެއް. އިސްވެދިޔަ އިސްލާމީ ޚިލާފަތުގެ ރަން ދުވަސްތައް ނިމިގެން ދިއުމަށްފަހުވެސް އަދި އޭގެ ކުރިންވެސް މިކަން އޮތީ މިހެން. ޗައިނާގެ އެކި އެކި ދަރިކޮޅުތަކުގެ ވާހަކަތަކާއި ރަސްކަންތަކަކީ މިކަމަށް ހެކިވާ ކަމެކެވެ. މިހަލަބޮލިކަމަކީވެސް ޗައިނާ މުސްލިމުންގެ ޚަބަރު އެދުވަސްކޮޅުގައި ބޭރު ދުނިޔެއާއި ހަމަޔަށް އައުން ހުއްޓުވި އެއް ކަމެއް.

ބޭރު ދުނިޔެއަށް ޗައިނާ މުސްލިމުންގެ ތާރީޚު އެހާ ރަނގަޅަށް ނޭނގުނު ކަމުގައިވިޔަސް އެސަރަހަށްދުގެ މީހުންވަނީ މިތާރީޚް ލިޔެފައި. އަދި ތާރީޚް ބަލާމީހުންވަނީ ހެކިތަކާއި ލިޔުންތައް ބިމުން ކޮނެފައި ރައްކާކޮށްފައި. އައު ޖީލުގެ މުސްލިމުންނަށްވެސް މިތާރީޚުގެ އެކި ވާހަކަތައް މައިންބަފައިން މެދުވެރިކޮށް ވަނީ އަޑުއިވިފައި. އެގޮތުން ޗައިނާގެ މުސްލިމުންގެ ވާހަކަތައް އަޅުގަނޑުމެންގެ ޓީމުން ރިޕޯޓްއަކަށް އެއްކުރަމުން އެކި އެކި މަސްދަރުތައް ޖައްސާ ބަލަމުންދަނިކޮށް ފެނުނު ވާހަކައެއް ގެނެސްދެމެވެ.

ޗައިނާގެ ޔުއަން ދަރިކޮޅުގެ ވެރިކަމުގައި މުސްލިމުންގެ ދިރިއުޅުމާ ބެހޭ ވާހަކަތަކުގެ ތެރެއިން ވާހަކައެކެވެ. ޔުއަން ދަރިކޮޅުގެ ވެރިކަމަކީ މޮންގޮލް ރަސްކަމުގެ އޭރުގެ ބޮޑެއް ކަމަށްވާ ކުބްލާއި ޚާން ގާއިމު ކުރި ދަރިކޮޅެއް. އޭރުގެ މިމޮންގޮލް އިންނަކީ މުސްލިމުންނަށް އެތަކެއް އަނިޔާކުރި ނުބައި ނުލަފާ ބައެޔެކެވެ. ގެންގިސް ޚާންގެ ދަށުން ދިން ސިލްސިލާ ހަމަލާތަކުގައި މުސްލިމުންގެ ޚިލާފަތުގެ ބާރުނަައްތާ މެދުއިރުމަތީގައި އަދަދު ނުކުރެވޭހާ ގިނަ މުސްލިމުންނެއް އެމީހުންވަނީ ގަތުލްކޮށްފައި. ކުރީގައި ބުނެވުނު ފަދައިން ޢިރާޤްގެ ބަޣްދާދްގައި ހުރި ބޮޑު މަކްތަބާގައި ހުޅުޖަހާ ރޯކޮށްލީވެސް މިމީހުން.

އެހެނަސް ޗައިނާގައި މުސްލިމުންގެ މައްޗަށް ވެރިކަންކުރި މޮންގޮލްއިން މުސްލިމުންގެ ސާބިތުކަމާއި ހިތްވަރުގަދަކަން ދެކި އެވެރިންގެ ބައެއް ސިފައިން އިސްލާމްވިކަމުގައިވެއެވެ. ޗައިނާގެ އިރުމަތީ ދެކުނާއި ހުޅަނގު އުތުރަކީ އެދުވަސްކޮޅު މުސްލިމުންގެ އާބާދުގިނަ  ރަށްތަކެވެ. މިގޮތުން އިރުމަތީ ދެކުނުގައި ހުރި ގުއަންގްޒޯ އަކީ ޗައިނާގައި ބިނާކުރެވުނު އެންމެ ފުރަތަމަ މިސްކިތްވެސް ހުރިތަން. ހުޅަނގު އުތުރުގައި ވަނީ މިއަދު އަހަރުމެންނަށް ޚަބަރުތަކުން ގިނަގިނައިން އަޑުއިވޭ ޒިންޖިއަން ދާއިރާއެވެ. ކޮންމެއަކަސް މިދެސަރަހަށްދުގައި ޔުއަން ދަރިކޮޅުގެ ވެރިކަމުގައި މުސްލިމުންނަށް ޚާއްޞަ ދީވާންއެއް ނުވަތަ ޑިޕާޓްމެންޓެއް ހުރިއެވެ. ދިވާނުލް ޤާޛީ އޭކިޔުނު މިތަނަކީ މުސްލިމުންނަށް ޚާއްޞަ ކޯޓެކެވެ. އެހެނިހެން މަސްދަރުތަކުގައި ވެންޒޫ އޭކިޔުނު ރަށުގެ އިތުރަށް މޮންގޯލިއާގައިވެސް މިކަހަލަ ކޯޓެއް ހުރިކަމަށްވޭ. މީގެ އިތުރަށް 1984 ގައި މޮންގޯލިއާގެ ޚަރާ-ޚޯޓޯ ކިޔުނު ރަށުން މި ކޯޓްތަކާއި ބެހޭ ތާރީޚީ ލިޔެކިޔުންތައް ވަނީ ފެނިފައެވެ. މިކޯޓުތަކަކީ ޗައިނާގައި އޮތް އޭރުގެ މައި ޤާނޫނުތަކުން އެކަހެރިވެ މުސްލިމުންނަށް އެމީހުންގެ ދެމެދުގައި ހިނގައިދިޔަ ކަންތަތްތައް ހައްލުކުރުމަށް ހަދާފައިވާ ކޯޓުތަކެވެ. ޔުއަން ދަރިކޮޅުގެ ވެރިކަމުގައި މި ދީވާންތައް އެންމެ ބާރުދަށް ދީވާންތައް ކަމުގައިވިޔަސް، ކައިވެނީގެ ކަންތަކާއި ބިމުގެ މައްސަލަތަކާއި އާއިލާ މައްސަލަތައް ފަދަ ކަންތައް ހަައްލުކުރުމަށް އިސްލާމީ ޝަރީޢަތް ބޭނުންކުރުން ވަނީ ހުއްދަކޮށްފައި.

ޔުއަން ދަރިކޮޅުގެ ވެރިކަން ވެެއްޓެން ގާތްވަމުން އައި އަހަރުތަކުގައި އެސަރަހަށްދުގެ މުސްލިމުން އަނެއްކާއިވެސް އަނިޔަލާއި ލޭއޮހޮރުމާއި ކުރިމަތިލިއެވެ. އަދި ހަމައެފަދައިން މި ދީވާންތައްވެސް އެބިންތަކުން ފިލައިގެން ދިޔައެވެ. ޔުއަން ދަރިކޮޅުގެ ވެރިކަން ނިމި ދެންއައީ މިންގް ދަރިކޮޅުގެ ވެރިކަމެވެ. ކޮންމެއަކަސް، ތާރީޚުގެ އެއް އިރެއްގައި ޗައިނާގެ މުސްލިމުން ކާފަރުންގެ ވެރިކަމެއްގެ ދަށުގައި އިސްލާމީ ޚިލާފަތެއް ނެތި އިސްލާމީ ޝަރީޢަތުގެ ރަހަވަނީ ކުޑަކޮށްނަމަވެސް ދެކިފައިއެވެ.

ގެންގިސް ޚާން އަކީ އިސްލާމީ ޝަރީޢަތައް ނުހަނު ނަފްރަތުކުރި މީހެއް. އޭނާ ޝަރީޢަތައް ގޮންޖަހާ އެހެނިހެން ޤާނޫތަކާއި އިސްލާމީ ޝަރީޢަތް މަސްހުނިކޮށް އަމިއްލަ ޤާނޫތަކެއް ހެދިއެވެ. މިއަދު އަހަރުމެންގެ ރަށްތަކުގައި އިސްލާމީ ޝަރިޢާތާއި ހުޅަނގުގެ ޑިމޮކްރެސީ މަސްހުނިކޮށްފައި ވާފަދައިންނެވެ. އެހެންވީމާ ގެންގިސް ޚާން އަށްފަހުން އައި މީހަކު ޗައިނާގައި އިސްކުރި ޔުއަން ދަރިކޮޅުގެ ވެރިކަމުގައި އިސްލާމީ ޝަރީޢަތުގެ ކޯޓެއް ހުރެދާނެހެއްޔެވެ؟ މި ސުވާލުގެ ޖަވާބަކީ މި ސަރަހަށްދުތަކަކަކީ އޭރުގައި ވެރިކަން ކުރަމުންދިޔަ މައި ސަރަހަށްދުތަކާއި ދުރު ހިސާބުތަކަށްވުމެވެ. އަދި މުސްލިމުންގެ ނުފޫޒު ގަދަވެފައި، މޮންގޮލް ސިފައިންގެ ބައެއްވެސް ވަނީ އިސްލާމްވެފައި އެވެ. މުޅިން ޔަޤީންކޮށް މިއީ ރަނގަޅު ސައްތައިން ސައްތަ އިސްލާމީ ޝަރީޢަތް އޮތް ކޯޓުތަކޭ ބުނެވެން ނެތެވެ. އެކަމަކު އިސްލާމީ ޝަރީޢަތުގެ ރަހަ ދެކިފައިވާ ސަރަހަށްދެކޭ ބުނުން ގޯހެއްނުވާނެކަމަށް ދެކެމެވެ.
